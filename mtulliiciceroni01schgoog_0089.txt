80 oe narum osonum.

religionumque sanctitates exsistunt in dies maiores atque
smeliores, idque evenit non temere nec casu, sed quod et
praesentes saepe di vim suam declarant, ut et apud Regillum
bello Latinorum, cum A. Postumius dictator cum Octavio
Mamilio Tusculano proelio dimicaret, in nostra acie Castor ets
Pollux ex equis pugnare visi sunt, et recentiore memoria iidem
Tyndaridae Persem victum nuntiaverunt. P. enim Vatinius,
avus huius adulescentis cum e praefectura Reatina Romam
venienti noctu duo iuvenes cum equis albis dixissent regem
Persem illo die captum, senatui nuntiavit; et primo quasin
temere de re publica locutus in carcerem coniectus est, post a
Paulo litteris allatis cum idem dies constitisset, et agro a senatu
et vacatione donatus est. Atque etiam cum ad fluvium Sagram
Crotoniatas Locri maximo proelio devicissent, eo ipso die
auditam esse eam pugnarn ludis Olympiae memoriae proditum rr
est. Saepe Faunorum voces exauditae, saepe visae formae deo·
rum quemvis non aut hebetem aut impium deos praesentes esse
ξ confiteri co'e'gerunt. Praedictiones vero et praesensiones rerum
suturarum quid aliud declarant nisi hominibus ea ostendi,
v monstrari, portendi, praedici? ex quo illa ostenta, monstra„
portenta, prodigia dicuntur. Quodsi ea ficta credimus licentia·
fabularum, Mopsum, Tiresiam, Amphiaraum, Calchantem,
Helenum, quos tamen augures ne ipsae quidem fabulae
adscivissent, si res omnino repudiaret, ne domesticis quidem
exemplis docti numen deorum conprobabimus? Nihil nos P. ις
Claudii bello Punico primo temeritas movebit? qui etiam per
iocum deos inridens, cum cavea liberati pulli non pascerentur,
mergi eos in aquarn iussit, ut biberent, quoniam esse nollent.
Qui risus classe devicta multas ipsi lacrimas, magnam populo
Romano cladem attulit. Quid? collega eius Iunius eodem »ο
bello nonne tempestate classem amisit, cum auspiciis non
paruisset? Itaque Claudius a populo condemnatus est, Iunius
snecem sibi ipse conscivit. C. Flaminium Coelius religione
neglecta cecidisse apud Trasumenum scribit cum magno rei
publicae vulnere. Quorum exitio intellegi potest eorum„

 

