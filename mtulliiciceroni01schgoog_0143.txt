132 DE NATURA DEORUM.

Ulixi, Diomedi, Agamemnoni, Achilli, certos deos discriminum
et periculorum comites adiungeret. Praeterea ipsorum deorum
saepe praesentiae, quales supra commemoravi, declarant ab iis
et civitatibus et singulis hominibus consuli ; quod quidem intel· ,
legitur etiam significationibus rerum suturarum, quae tum dor-s
mientibus, tum vigilantibus portenduntur. Multa praeterea
ostentis, multa extis admonemur multisque rebus aliis, quas
¹⁸7 diuturnus usus ita notavit, ut artem divinationis efficeret. Nemo
igitur vir magnus sine aliquo adflatu divino umquam suit. Nec
vero id itu refellendum est, ut, si segetibus aut vinetis cuiuspiam ιο
tempestas nocuerit, aut siquid e vitae commodis casus abstu-
lerit, eum, cui quid horum acciderit, aut invisum deo aut
neglectum a deo iudicemus. Magna di curant, parva negle-
gunt. Magnis autem viris prosperae semper omnes res, siqui- '-
dem satis a nostris et a principe philosophiae Socrate dicuin u ’-
est de ubertatibus virtutis et copiis. ι
{36} Haec mihi sere in mentem veniebant, quae dicenda putarem ἶ
de natura deorum. Tu autem, Cotta, si me audias, eandem ⁵
causam agas teque et principem civem et pontificem esse cogites ⁶
et, quoniam in utramque partem vobis licet disputare, hanc» .
potius sumas eamque facultatem disserendi, quam tibi a theto ‹
ricis exercitationibus acceptam amplificavil Academia, potius
huc conseras. Mala enim et impia consuetudo est contra deos
disputandi, sive exanimo id fit sive simulate.

 

